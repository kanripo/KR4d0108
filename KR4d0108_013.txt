# -*- mode: mandoku-view; -*-
#+TITLE: 雲溪居士集
#+DATE: 2015-08-24 23:54:42.558224
#+PROPERTY: ID KR4d0108
#+PROPERTY: BASEEDITION WYG    
#+PROPERTY: JUAN 卷十三
<pb:KR4d0108_WYG_013-1a>¶
欽定四庫全書¶
　雲溪居士集巻十三　　　　宋　華鎮　撰¶
　　今體詩(五七言絶句七十四首/)¶
　　　謝成都楊滙秀才惠邛州竹杖二首¶
臨邛石上老龍孫雪抱霜封有舊痕聳削已知非俗物¶
更堪來自草𤣥門¶
邂逅相逢又别離驟承佳貺意何其應憐越絶閑雲客¶
酷似臨邛瘦竹枝¶
<pb:KR4d0108_WYG_013-1b>¶
　　　過澗¶
兩山分處水横流渡水登山趣更幽却憶當年謝康樂¶
等閒羇束為封侯¶
　　　河上¶
沙頭兩兩飛歸鴈水靣茸茸長緑蒲知是人間好時節¶
不妨河上弄泥塗¶
　　　聞歌¶
來時梅蕚粘殘雪歸日桃花簇綘羅農事不妨何事了¶
<pb:KR4d0108_WYG_013-2a>¶
齊聲連路踏春歌¶
　　　秋風¶
秋風昨夜落前林放出千巖秀色深欲結草廬歸未得¶
倚欄空負季鷹心¶
　　　上顧侍郎詩(并序/)¶
　　　　内翰侍郎卿丈置酒與錢叔凭同見招既至¶
　　　　獨擕錢於後堂出小鬟為侑因成一絶投獻¶
西漢風流古到今油油巵酒待青襟後堂不許聞歌舞¶
<pb:KR4d0108_WYG_013-2b>¶
始覺先生見與深¶
　　　渡嶺(四明山/中作)¶
嶺路林稍一線通肩輿直上破林風眼前遥見東山樹¶
却顧青衫愧謝公¶
　　　四海¶
四海田廬自有餘置錐無地欲尤誰鷦鷯莫厭一枝少¶
更有寄巢無一枝¶
　　　厯陽道中¶
<pb:KR4d0108_WYG_013-3a>¶
江北江南未定時襟喉此地繫安危頽營故壘皆蕪没¶
日落寒生楓樹枝¶
　　　江南湖陽¶
末俗頽風正可悲當時强項是男兒君王不似南陽日¶
此事寜教女子知¶
　　　石磧漢髙帝廟¶
黄屋何曽駐未央十年闗外蹀寒霜靈祠今日秋江上¶
門鏁丹楓似楚王¶
<pb:KR4d0108_WYG_013-3b>¶
　　　緱氏道中口占¶
人道自有上天梯塵暗靈襟路却迷不見吹笙王子晉¶
獨乗𤣥鶴碧嵩西¶
　　　立春日雪¶
金絲未徧千門柳玉葉纔分五嶺梅青帝似憐芳信少¶
更教春日六花開¶
斜入芳筵沾綵勝密鋪幽徑㸃蘭芽謝娘子細臨㸔取¶
不是楊花是雪花¶
<pb:KR4d0108_WYG_013-4a>¶
　　　挽饒法主¶
緇服薫修九十春法筵長為指通津經窻未冷銅爐火¶
已作他方應化身¶
　　　方城道中值雨¶
重雲三日鎖前山麥隴泥塗尚未乾行路春光已𢬵弃¶
任從風雨作輕寒¶
　　　和叔凭惜春¶
無計可能留永日有情何用惜芳春明年還似今年好¶
<pb:KR4d0108_WYG_013-4b>¶
𢬵作花前把酒人¶
栁暗曉鸎鳴樹底簾垂午燕簇樓頭東君暫去無多日¶
且放殘紅逐水流¶
　　　登舟夜作¶
一揖天官籍姓名半年歸計杳難成夜來夢覺篷窻冷¶
枕底驚聞汴水聲¶
　　　溪行¶
渌波漾漾日西來波上魴魚撥刺回喬木兩隄連翠幄¶
<pb:KR4d0108_WYG_013-5a>¶
春深誰復翦條枚¶
　　　過牛頭山¶
千巖秀處是家山東望重江未可還今日馬頭逢翠阜¶
且垂鞭袖一開顔¶
　　　贈温幕張子常有詩見懐用韻因成五篇¶
鳴玉琅琅振小舟銀鈎婉婉照清流如何漢殿凌雲筆¶
肯賦寒山水石幽¶
寂寥不見李膺舟時倚西風歎逝流小吏忽來傳秀句¶
<pb:KR4d0108_WYG_013-5b>¶
春容頓覺滿山幽¶
一來海角艤扁舟兩見天南大火流鐘鼓不聞昏自曉¶
柴荆常閉冷還幽¶
懐才自是濟川舟術業曽非西北流禁掖言歸應不晩¶
海山未去且尋幽¶
曽乘碧海馭風舟幾挹蒼崖噴雪流想得更當和鼎重¶
也應須記賞心幽¶
　　　和河南府倅程朝散緱氏僧舍題壁¶
<pb:KR4d0108_WYG_013-6a>¶
塵機不動有餘清逸静孤飛在杳冥想得馬頭無限思¶
碧雲隨處見瑶屏¶
　　　弦月¶
人間離别最堪憐天上嫦娥恐亦然昨夜廣寒分破鏡¶
半奩飛上九重天¶
　　　宣化道上望鍾山¶
望外江山千萬重北山秀氣冠江東可憐秋月澄明夜¶
怨鶴長悲蕙帳空¶
<pb:KR4d0108_WYG_013-6b>¶
　　　題畫¶
栽松累石狀孱顔萬仞形容數尺間㑹得秋毫非至細¶
可能留意羨他山¶
　　　隂影¶
昇時冉冉落如飛烏兔由來不自持莫作人間天上語¶
有中都是一成虧¶
　　　出南薫門道中詩¶
玉津槐栁緑成隂歸路春光步步深名宦未多年不少¶
<pb:KR4d0108_WYG_013-7a>¶
到家聊緩北堂心¶
　　　和劉叔懐見寄三絶句¶
風前雙鶴舞金衣來送新詩過竹扉逸響琤瑽鳴玉脆¶
雕章飄絶朶雲飛¶
冥冥心地外參寥淅淅松稍掛飲瓢揮麈縱衡忘孔墨¶
寄聲邂逅得劉蕭¶
清世儒冠不賤貧一竿誰復釣溪濵㸔君雙鬂春條綠¶
䇿足應須據要津¶
<pb:KR4d0108_WYG_013-7b>¶
　　　雜詠¶
不言藻繪文章惡也識膏梁氣味珍春夏已休秋欲晚¶
明眸開口羨他人¶
自是不耕仍不種年來何處覔倉箱秋冬莫遣還虗過¶
圖取前春有稻梁¶
秀色豐融凝曉露新聲睍睆弄東風芳條已密無尋處¶
粉堞雖低徑不通¶
鸎老隂濃晝景遲園林又是過芳時香顋粉蕊年年好¶
<pb:KR4d0108_WYG_013-8a>¶
只羨遊蜂野蝶知¶
蘭膏不御鬢雲垂紫玉拈來懶自吹西望陽闗何處是¶
寂寥空度杏花時¶
蓬鬢荆釵畎壠頭玉顔雞狗分同游眼前不見昭陽殿¶
誰復將心望冕旒¶
芳年未識五雲車皓腕空留綘縷紗燕子將雛鸎語老¶
東風又是落宫花¶
馺遝鳴騶里巷喧慇懃來覔孝廉船千年親見風流事¶
<pb:KR4d0108_WYG_013-8b>¶
不是空聞舊史傳¶
親屈朱轓接晤言不慚長吉賦華軒羽毛果是沖天物¶
願借扶揺上九門¶
　　　苦竹城¶
一葉扁舟激浪花當時兒女亦驚嗟歸來苦竹城池就¶
始覺忘家是保家¶
　　　厯陽試院聞角¶
英雄顛沛亦風流長嘯寒生畫角愁今日江城朝暮引¶
<pb:KR4d0108_WYG_013-9a>¶
空教鷗鷺起沙頭¶
　　　試院初聞蟋蟀¶
窻前落盡梧桐葉牀下新聞蟋蟀聲瘦骨不禁秋氣重¶
夜深虗幌夢魂清¶
　　　過永城寄知縣陳宣徳同年三絶句¶
惜别欣逢一紀餘世途惟我最差池當時俠少無年少¶
今日青絲有白絲¶
昔年同㸔杏園春十載徒勞走路塵試問風前攏板女¶
<pb:KR4d0108_WYG_013-9b>¶
何如月下倚樓人¶
榆葉晚風愁去日桃花春水喜歸時雙鳬猶在隋堤栁¶
准擬同㸔兩岸絲¶
　　　海門道中望熟山寄知縣朱宣徳¶
一抺青山倚碧虗遥知山下是仙居東風桃葉堪乗興¶
不畏長江畏簡書¶
　　　葉縣¶
雙鳬歸去玉京遊塵滿東風暗驛樓唯有汝墳東逝水¶
<pb:KR4d0108_WYG_013-10a>¶
春來依舊緑波流¶
　　　郊原¶
分苗刈麥滿平田&KR0008;繭聲爭澗水喧我亦方懐三釡樂¶
蹔逃塵鞅過郊原¶
曉來騎馬出郊原却憶年時此按田流景已過三十里¶
如何容昜又經年¶
　　　舟中晝寢同官陳尉見過從人不報起來以詩¶
　　　謝之¶
<pb:KR4d0108_WYG_013-10b>¶
懶將心緒逐波流欹枕蓬窻萬慮休貪逐化人遊帝闕¶
不知梅福過扁舟¶
　　　六月旦有芝生于小㕔之南楹連葉七層顔色¶
　　　黄潤常有露珠聨絡其上觀者歡息以為祥異¶
　　　因作三小詩¶
黄金七葉向晨敷人道曽標瑞應圖我已無心邀世福¶
不須三秀巧相䛕¶
品彚皆從化育成無根神草為誰生吾皇茂徳參天地¶
<pb:KR4d0108_WYG_013-11a>¶
好向甘泉植九重¶
芝英服食夀能千蕊笈仙經毎細㸔久視長生吾不羨¶
任同凡草一時乾¶
　　　洛陽橋¶
壯年已熟洛陽名今日親來橋上行疊石根盤連厚地¶
凌雲氣勢壓滄瀛¶
　　　再經西禪寺二絶句¶
我為人役走塵寰僧老空門不出闗身世也知皆夢幻¶
<pb:KR4d0108_WYG_013-11b>¶
到頭忙者不如閒¶
三時五度到西禪春雪秋風暑濕天試問經窻長宴坐¶
何如塵路走終年¶
　　　陶令¶
陶令當年亦蕭索猶來籬下醉流霞閑門今日無人到¶
賴得寒叢未有花¶
　　　起工¶
龍骨穿雲水上天熊蟠抉地土成川朝來泥淖漫胡處¶
<pb:KR4d0108_WYG_013-12a>¶
日落星河已湛然¶
　　　㑹稽覽古詩(按鎮有㑹稽覽古詩一百三篇永/樂大典未經收入今從厲鶚宋詩)¶
　　　　(紀事中録出僅存九篇鶚乃抄諸㑹稽志者/毎題下各系本事考寶慶㑹稽續志稱鎮㑹)¶
　　　　(稽覽古詩百餘篇厯按史䇿旁考傳記以及/稗官瑣語咸見採摭是鎮作詩時亦必自有)¶
　　　　(解題然於雙筍石題下乃載及髙宗末年及/孝宗末年事鎮於元豐二年登時彦榜進士)¶
　　　　(其上章待制書有云叨竊名第二十八嵗矣/上豐祭酒亦云然以年考之鎮生當在仁宗)¶
　　　　(皇祐三年厯髙宗之末年當百十四嵗孝宗/之末年則百四十三嵗鎮即獲夀考亦焉能)¶
　　　　(及覩隆興以後事况鎮子初成於紹興十三/年以鎮遺集乞序於樓炤則在髙宗中鎮死)¶
<pb:KR4d0108_WYG_013-12b>¶
　　　　(已久尤顯然可證其所系解題本出㑹稽續/志原文特引鎮詩以証之故載有髙孝兩朝)¶
　　　　(時事鶚初弗深考而直據志漫錄紕繆甚矣/然竟削去解題恐無以備稽核今仍依紀事)¶
　　　　(本附録題下而/謹附辨正於此)¶
　　　　鐡門限¶
　　　　　王中令裔孫智永善𨽻草為世所重求者¶
　　　　　弗違户外之人如市所居限頻為之毁以¶
　　　　　鐡固之時號鐡門限真草千字文十九年¶
　　　　　成一千通栁誠懸稱其書得家法世傳右¶
<pb:KR4d0108_WYG_013-13a>¶
　　　　　軍蘭亭弟子辨才尤加寶秘貞觀中求之¶
　　　　　不得至使蕭翼設竒取之山中父老尚能¶
　　　　　道其事¶
鐵限僧防迹未移千通真草了無遺蘭亭墨蹟何由見¶
祇説蕭郎奉使時¶
　　　　秦望山¶
　　　　　秦始皇東廵登髙厯覽刻石紀功故曰秦¶
　　　　　望¶
<pb:KR4d0108_WYG_013-13b>¶
秦人兩世盡東游輦路曽臨到上頭睫在眼前終不見¶
不知登望竟何求¶
　　　　樵風涇¶
　　　　　鄭巨君𢎞采薪若耶山中得仙人遺箭歸¶
　　　　　之而獲便風之報千載之下朝暮不渝¶
碧山重叠水溶溶南北朝來旦暮風巖壑㑹稽真勝絶¶
樵蘇猶是漢三公¶
　　　　城山¶
<pb:KR4d0108_WYG_013-14a>¶
　　　　　其山中卑四髙宛然城堞呉伐越次查浦¶
　　　　　勾踐保此拒呉又名越王城有佛眼泉洗¶
　　　　　馬池泉中産嘉魚越拒呉時呉意越之乏¶
　　　　　水以鹽魚為饋越取雙魚答之遂解圍去¶
兵家制勝舊多門贈答雍容亦解紛緩報一雙文錦鯉¶
坐歸十萬水犀軍¶
　　　　雙筍石¶
　　　　　在上虞縣釣臺山髙百餘丈若人冕而對¶
<pb:KR4d0108_WYG_013-14b>¶
　　　　　峙者其巔有異花每杜鶻啼時開若霞錦¶
　　　　　神宗崩三年不榮髙宗崩花忽變白孝宗¶
　　　　　崩三年若枯既而復茂¶
千尺相髙卓翠珉雨餘雲外露璘珣鼎湖龍去蒼髯斷¶
三載叢花不記春¶
　　　　放馬澗¶
　　　　　在新昌縣支道林放馬之所或譏道人養¶
　　　　　馬不韻答曰貧道賞其神駿¶
<pb:KR4d0108_WYG_013-15a>¶
春草茸茸澗水清路人猶記昔時名金羈縱後雙蹄逸¶
想見風前蹀躞聲¶
　　　　虞國墅¶
　　　　　在餘姚羅壁山襟帯溪山大勢具體金谷¶
　　　　　郗太宰徧遊諸境棲情于此每至良辰擕¶
　　　　　子遊憩後以司空臨郡遂卜居之¶
山列翠屏圍碧落水流鳴管繞平田郗家池館蘿蕪後¶
金谷形容自𣺌(一作/宛)然¶
<pb:KR4d0108_WYG_013-15b>¶
　　　　燕竹¶
　　　　　越人以其燕來時出筍因以為名¶
竹箭黄芽欲老時杏梁日煖燕初歸他林未聳千竿翠¶
此地先抽一握肥¶
　　　　孟橋¶
　　　　　橋南漢孟嘗宅也¶
溪上還珠太守家小橋斜跨碧流沙清風不共門牆改¶
長與寒泉起浪花¶
<pb:KR4d0108_WYG_013-16a>¶
　　附五言絶句(一首/)¶
　　　聞酒香戲作¶
下蚓盈泉腹髙蟬溢露腸如何不能飲空羨甕頭香¶
