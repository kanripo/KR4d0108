# -*- mode: mandoku-view; -*-
#+TITLE: 雲溪居士集
#+DATE: 2015-08-24 23:54:42.499362
#+PROPERTY: ID KR4d0108
#+PROPERTY: BASEEDITION WYG    
#+PROPERTY: JUAN 卷十
<pb:KR4d0108_WYG_010-1a>¶
欽定四庫全書¶
　雲溪居士集巻十　　　　宋　華鎮　撰¶
　　今體詩(七言律三十四首/)¶
　　　贈孫純臣居士¶
鼔腹酣歌七十餘卧龍山北寄蓬廬滿堂常見斑衣舞¶
填巷時來長者車負郭稻田周歲計還家蘭圃足晨蔬¶
閑忩盡日無餘事時展青囊一巻書¶
　　　上南都權府提刑孫大監二首¶
<pb:KR4d0108_WYG_010-1b>¶
聲華籍籍冠諸公三十年前淛水東造次談經皆振玉¶
從容遇事盡成風心逰迥出青塵外名品横飛碧落中¶
畱鑰憲臺雖重寄方看平歩入鵷鴻¶
摳衣平昔登門下曽許横經近絳紗江上一言氷玉逺¶
天涯長歎水雲賒不才漫忝朱為紱承學終慙髪已華¶
今日姓名猶見齒尚因提奬得靈槎¶
　　　舟中望金山寺¶
小山蒼翠出江流山上精廬望外幽午影樓臺連北固¶
<pb:KR4d0108_WYG_010-2a>¶
夜聲鐘磬到揚州客帆飛過朱欄角沙鳥歸棲碧瓦溝¶
南去北來長擾擾畫橈何日暫遲留(原注二十年間過/其下者凡十六次)¶
(未嘗/登賞)¶
　　　送徳器移光州仙居令¶
邂逅舊慙無半面追隨今恨只三旬髙才鋒頴凌長劍¶
和氣舒遲壓九春百里莫言猶偪仄三年亦可薄經綸¶
古丹應有遺方在好使靈功被此民¶
　　　奉酬劉令見懐¶
<pb:KR4d0108_WYG_010-2b>¶
世路差池懶自嗟眼前隨分過年華山中尋藥援青嶂¶
海上將鷗踏淺沙懐舊愛君交態厚題詩寄我素封斜¶
争知節物隨人冷十月東籬未有花¶
　　　臘後感懐和光道韻¶
逹人蔑視千鍾祿曲士驚談五石瓢臘盡自憐春氣近¶
月明誰念美人遥鉛華次第開梅萼金色依稀著柳條¶
莫問隂山更隂處數峯殘雪未全銷¶
　　　過魯太師廟¶
<pb:KR4d0108_WYG_010-3a>¶
　　　　余崇寜三年&KR0805;新安四鄰五邑乃河南洛陽¶
　　　　澠池壽安河清皆有蝗獨不入縣境冬部夫¶
　　　　至都城徃來經由廟下因以賦之¶
漢家循吏得民深素業流風尚可尋愧在盛時操短刃¶
逺來鄰壤效鳴琴敢論異事追前事所喜仁心契本心¶
振轡再經馴雉境一瞻道廟想徽音¶
　　　題普照寺¶
剛趂閒情逐隊行忽逢蕭寺眼前明修廊有䕃僧趺坐¶
<pb:KR4d0108_WYG_010-3b>¶
古殿無人雀啄聲咫尺都城塵不到尋常林木境還清¶
慿君試問輪蹄客過此如何不解驚¶
　　　髙風¶
一傳肯來忘暑月兩旬輕舉薄雲霄非關漢水魚盈釣¶
不為宜城酒滿瓢方外采真欣淡泊人間知足得逍遥¶
髙風可是陶彭澤歸去田園為折腰¶
　　　陸彦則索詩寄之四韻¶
解官才喜此身輕忍以㝠搜損性情疎懶舊來髙叔夜¶
<pb:KR4d0108_WYG_010-4a>¶
虗閒今日似淵明願酬美意情雖切强綴狂歌曲不成¶
應有朱侯偷笑我壯年不解請長纓¶
　　　壽柯運使¶
九十韶光纔十九髙門曽是弄瑶璋熊羆夢寐當時吉¶
龜鶴年齡此日長劉晏已知豐外計曹參行見趣歸裝¶
更看徳善流芳處濟濟斑衣滿畫堂¶
曉來遲日上髙堂珠箔玲瓏錦席張玉斚騰波行㫖酒¶
金爐生穗起真香融融喜氣凝庭户拂拂歌塵下棟梁¶
<pb:KR4d0108_WYG_010-4b>¶
許歩桃蹊無以報但祈眉壽獻篇章¶
　　　趙防禦新闢小齋詩以貽之¶
隱操真全不待山小齋新闢户常關窓延晝白明丹府¶
鑪養春和潤玉顔何必金絲喧曉夕祗將槌拂伴虗閑¶
人間興味元恬淡不見輪飛倦後還¶
　　　代湖南張運使賀蔡右丞¶
髙歩英躔恰妙齡曙華相照有餘榮早逢周室遵儒雅¶
親見文公迓太平可但清標稱玉潤共知具體得金聲¶
<pb:KR4d0108_WYG_010-5a>¶
廟堂方契千年㑹側聽康哉語載賡¶
　　　送傅彬老檢討赴宜興簿¶
不是雙翎羽未齊天門欲到失雲梯眼前且看神仙府¶
身外休論枳棘棲百草讓茶先有味一缻挹水近通攜¶
扁舟邂逅須乗興細看東風罨畫溪¶
　　　次韻湖南張運判㑹春園新亭之什¶
落落長松滿古園沈沈碧水侵新軒于今人物情雖别¶
平昔池臺跡未昬身外無塵紅入座眼前有酒緑盈樽¶
<pb:KR4d0108_WYG_010-5b>¶
更將好樂無荒意深入無生不二門¶
　　　田家二首¶
莫笑田家物象微柴荆未肯愧朱扉槿籬花發錦歩障¶
莎逕葉齊絲地衣葭葦吟風環竹屋鴛鴦浴水傍苔磯¶
藜&KR0245;黍酒有餘味笑看庭隂宻又稀¶
繞舍澄溝玉色方夾隄宻樹儼修廊霜遲留得穠隂緑¶
秋冷全無潦水黄獨木短橋通别圃攢蘆新廪出髙牆¶
終年飽暖人生足何必﨑嶇走異鄉¶
<pb:KR4d0108_WYG_010-6a>¶
　　　卜居¶
桑弧蓬矢是男兒故國松楸亦重違架搆自知惟壁立¶
綢繆誰敢羡翬飛桑麻地狹妻孥笑堂廡簷低燕雀稀¶
清世薄才何所用求田問舍未應非¶
　　　詩酒六首¶
大雅讀書勤苦外肯來文㑹盍簮中詛盟吾欲出三物¶
續社君當圖九翁緑橘未題霜降顆黄楊纔長閏餘叢¶
後成若授蘭亭例金谷樽看誰罰空¶
<pb:KR4d0108_WYG_010-6b>¶
文力尤能草上風後生横槊鬭詩中諸君共利先登將¶
一我甘為左次翁水至細流皆入海材為直木必由叢¶
筆端衮衮淳于夥未覓膏油炙轂空¶
辭宦各歸千里外滿城不出數家中得詩夜共嘲騷客¶
次韻時來寄子翁已分鷺鸞垂翠葆尚能魚目鬭珠叢¶
人生閒裏還無此白首光隂過莫空¶
已在淵明歸去後只消長慶醉吟中詩名未到出藍者¶
酒徳忘為垂白翁刻燭分題喉毎噤揮杯多酌指如叢¶
<pb:KR4d0108_WYG_010-7a>¶
攔街拍手兒童笑十日醒無一日空¶
殘醉偶思京輦下戯言堪入和章中詞因公度李道可¶
印借夢卿成孺翁荒怪定逾詩律外風流誰筆笑林叢¶
張而不弛非文武莞爾牛刀未可空¶
商搉文章論要公切雲千仞將壇中詩人何地可安我¶
醜婦今朝纔拜翁彫玉苦心為楮葉繡衣謾眼束柴叢¶
南鄰寄謝梁兵部險韻無勞獨斷空¶
　　　暖齋詩¶
<pb:KR4d0108_WYG_010-7b>¶
至足無求觸處同小齋和氣日冲融几筵已得嘯歌地¶
赤白何須繪畵工况有午簷容愛日曽無北户召寒風¶
清心迥出塵埃外詎見髙堂數仞崇¶
　　　雪中寄徐主簿¶
出門四幕雲垂地舉目千花雪映天况是光隂猶故臘¶
何妨時日在新年不辭登頓行長道但喜豐穰屬大田¶
遥羡風流栖枳客一焚檀篆逹誠䖍¶
　　　次韻酬道州同官雪中召飲¶
<pb:KR4d0108_WYG_010-8a>¶
千林臘雪綴玫瑰為送豐年好信來有客倚樓吹玉笛¶
何人立馬傍銀臺書齋喜白臨忩紙粧閣驚藏照臉梅¶
清景可憐佳句重為君隨分把金杯¶
　　　和石太傅錢清僧舍圍爐余時先徃蕭山不預¶
　　　其㑹¶
後進多年仰碩膚相逢如恨日將晡懽懐想不辭醇酎¶
髙論應須出大鑪麗藻舊欽梁上客清風今識漢潛夫¶
初慙不預芝蘭列(原注公詩云芝/蘭相照皆佳士)和得陽春愧已無¶
<pb:KR4d0108_WYG_010-8b>¶
　　　題畵鷹¶
髙飛逺走可人情上蔡東青舊有名誰在華堂饜鼎俎¶
自甘平野掠柴荆心憂狐兎紛難盡眼看豺狼恣不平¶
莫倚絲繩金縼美弓藏鳥盡汝須驚¶
　　　失題¶
暑徃寒來春復秋東西南北一萍浮呉鈎越劍雖常淬¶
梁苑秦關祗浪逰場屋同盟多列鼎鄉閭小子亦封侯¶
十年忩下勞螢雪今日明時漫白頭¶
<pb:KR4d0108_WYG_010-9a>¶
　　　失題¶
分宜浪迹學希夷豈合將身渉事為無外縱知皆是幻¶
有中寜免强隨時懶於中散人誰覺貧過原思已自知¶
若有一㕓容定省肯將塵鞅自羈縻¶
　　　挽張約之¶
盗跖有年顔子夭千秋此理竟難昭一枝仙果方成實¶
三葉階蘭已盡凋壯志永違祗自恨清魂一去更誰招¶
猶勝伯道終身後應得幽㝠慰寂寥¶
