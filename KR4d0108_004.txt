# -*- mode: mandoku-view; -*-
#+TITLE: 雲溪居士集
#+DATE: 2015-08-24 23:54:42.383115
#+PROPERTY: ID KR4d0108
#+PROPERTY: BASEEDITION WYG    
#+PROPERTY: JUAN 卷四
<pb:KR4d0108_WYG_004-1a>¶
欽定四庫全書¶
　雲溪居士集巻四　　　　宋　華鎮　撰¶
　　古體詩(五言二十七首/)¶
　　　春日雜興十五首¶
季冬歲云暮𤣥㝠肅寒威濃雲蔽白日朔風戾天飛霜¶
華晝不消木氷粲瓊枝河漢凝以沍松竹慘萎蕤豺虎¶
有飢色况乃狐兎微朝陽汎春光黄雀鳴華榱¶
鳴禽斷殘夢寒衾有餘温褰帷覽東窓朝陽汎晴暾晨¶
<pb:KR4d0108_WYG_004-1b>¶
興不知倦攝衣歩南軒碧瓦無寒霜芳露浥蘭蓀東風¶
苦未競愁見陰雲屯登髙逺四望極目際郊原¶
三眠愁夜乆夙興坐髙堂是時大火中啓明在東方曉¶
月俯前楹列星掩微芒和風從東來草木有流芳欄花¶
浥零露密影森低昻咸池浴朝日照耀上扶桑輕煙靄¶
簾櫳盈盈斂餘光¶
韶光入南園芳樹囀珍禽弄月曉煙際吟風夕陽林間¶
闗調巧言玲瓏韻鳴琴密傳青帝意說盡陽和心採之¶
<pb:KR4d0108_WYG_004-2a>¶
芳林幽置之華堂深願言几席間時聴林中音朝餐屑¶
崑玉彫籠飾南金引盼結綺疏弄影髙梧陰三旬春欲¶
暮寫此如簧吟¶
緩歩出東門徘徊髙城隅芳郊曉煙齊極目眺平湖遲¶
日暖潛魚東風汎菰蒲陽和著萬物動植皆昭蘇行樂¶
貴及時流光昜云徂五陵少年客燕趙傾城姝憧憧滿¶
金隄盈盈雜簪裾華龍儼上駟氷雪瑩膚腴帷花啓芳¶
筵藉草羅樽壺搴條密相遺巧笑情有餘溱洧宛未妍¶
<pb:KR4d0108_WYG_004-2b>¶
桑中良不如¶
東風入九門細草有餘緑長楊散金縷繚亂青樓曲緗¶
桃美於錦素馨純如玉名園搜未盡春華已盈目蘭蕙¶
有天香乃在山之麓不與東風發誰知顧中谷¶
姜庸曉相攜採桑髙城東新粧競姚冶危鬟較櫳鬆袿¶
襦無舊製組繡有餘工穿林逐流鶯遵渚學驚鴻密葉¶
朝露晞逺揚戾東風日昃蠶已飢采采不盈籠¶
虚懐湛秋水拳石枕寒沙上栽九節蒲依倚復欹斜寄¶
<pb:KR4d0108_WYG_004-3a>¶
懐曲几穩發秀終年嘉細根散蒼髯巨柢蟠青蛇玉箆¶
瑩故葉劍鋩長新芽融怡謝陽光滋澤非露華潔貞宛¶
相適吹噓曽不賖乃知元氣㳺脗合大道涯生生無間¶
斷在在均邇遐陰隲有異稟朗應無爾差故兹靈藥材¶
見重長年家寧如溱洧贈復異洛陽花臭腐薦髙腴夭¶
冶揚芬葩栽培劇彫楮徂謝迅飛霞韶光瞬息移不得¶
延豪奢¶
東郊接南陌芳樹繚脩隄疎雨歛輕埃十里平如坻雲¶
<pb:KR4d0108_WYG_004-3b>¶
日㺯晴陰煙花淡低迷往來多騕褭躑躅赴東西紫騮¶
連錢花青驄碧玉蹄軒頭剥秋兎濶臆竦鳴雞金鑣響¶
玲瓏玉校光髙低促韁合組繡脩䇿琢玻瓈顧影歛逸¶
足迎風鬱長嘶不逢王武子與解錦障泥¶
晴春厭密處駕言出林坰捨車歩蘅皋緩帶遵蘭汀長¶
林合葱蒨綠陰透虚明上有遷谷鶯下聞求友聲風和¶
黄舌穩薄暮耳猶傾歸輈俯俄景脩路尚安行華鋪閉¶
深院嘉樹列前庭髙梧蔭綺窓媚柳拂朱甍安得谷中¶
<pb:KR4d0108_WYG_004-4a>¶
侶晨昏此飛鳴¶
迢遞長江表﨑嶇青障間瑞草雜野卉吐秀莫窮看馥¶
郁誰與竒細碎如等閒荆榛共榮悴樵牧幾摧殘殊鄉¶
採嘉聲十里輳名園輕舟走彫檻文砌薦朱欄芳華未¶
盈枝傾都已&KR0755;顔疎叢乏葱蒨薄采媿朱殷珍賞占芳¶
時野客更舊觀試問蜂和蝶何如蕙與蘭¶
江梅燦瑶琨緒風未成和紅藥簇雲錦韶光已蹉跎臘¶
寒苦難任秋陽暴如何寧知桃李樹乘春蔚婆娑二月¶
<pb:KR4d0108_WYG_004-4b>¶
艷陽天兩京佳麗多五陵浮瑞氣三州翻緑波宮槐出¶
華闕御柳夾銀河𤣥鳥雜飛舞黄鸝競鳴歌芳蹊展平¶
練繁艷簇香羅浥露笑金谷迎風媚銅駝落英縱紛紛¶
珍實已峩峩莫訝潘河陽盈城意靡他¶
纖纖蘭蕙甲青青楊柳絲草木有春華園林競芳時粧¶
㸃貴銓次髙下有推移連畛已端修茅蹊盡平治雕欄¶
被丹雘文甃合瑠璃穿薄啓縈迂拍隄汎漣漪安排紅¶
藥樹映帶牡丹枝蔓草既誅鋤秋榮亦芟夷碧蘆斷修¶
<pb:KR4d0108_WYG_004-5a>¶
幹丹蓼剪芳蕤苞杞散不収叢菊棄如遺蘆蓼尚云可¶
杞菊或未宜神功著西河嘉聲藹東籬朱實照金鼎黄¶
華登玉巵暄凉雖異序榮秀各有期商飈掠春叢摧折¶
誰能支¶
春華雜丹素芳心馥椒蘭蝴蝶採其榮交飛密為團輕¶
鬚巻絲緒弱翅翦氷紈栩栩婉有容飛飛閑可觀深叢¶
密依倚曲徑恣盤桓日昃芳氣消露晞黄粉乾繁華未¶
零落幽意已闌珊¶
<pb:KR4d0108_WYG_004-5b>¶
中和嘉㑹日名都肆廣筵華榱蔭簪裙樽爼森盈前主¶
賔興方諧威儀曽未愆鳯簫密銀黄瑤琴掩朱弦衆優¶
湊廣庭跰&KR1271;䬃囘旋被服偭古製咿嗚操方言鉦鼙雜¶
鳴擊促數競喧填歌舞養心耳心耳今煩悁恐非君子¶
音不足延永年¶
　　　和孫秀才醉中二首¶
封人祝多子患寡不患小林慮行且歌自喜身已老五¶
月日可畏不踐門前道北窓足虚閑清風䬃然到况有¶
<pb:KR4d0108_WYG_004-6a>¶
樽中物玉山恣傾倒黄河或可斷世事未云了¶
吾鄰有逹士時得問話言寄身杯酒間萬事不復論大¶
嚼青精飯髙岸白綸巾愧非伯倫伴辜此羲軒民¶
　　　瀑布¶
蒼崖入青㝠飛泉下巖頂薄風春雷怒照月秋練迥清¶
潤冷書幌輕柔媚茶鼎揮弄自忘歸賞心意誰並¶
　　　横山¶
戸外片山横長蛇勢繚繞林疎無鷙獸海近多鷗鳥雲¶
<pb:KR4d0108_WYG_004-6b>¶
氣弄晴陰煙光媚昏曉坐中見樵采隱隱下林杪¶
　　　懐嵩亭(原注亭在新/安縣舎後山)¶
嵩髙維神嶽峻極上霄漢臨登信舎地庶入朝夕觀垂¶
簷碧雲低帶戸前山亂何日見愚公神棲夢輕斷¶
　　　適南亭¶
子真埋照地千載委榛莽知音乆未㑹遺蹤寂誰賞華¶
堂始基搆皂蓋日來徃髙風邈已逺兹焉競長想¶
　　　河南運使柯少卿用廣西提刑曹司勲逰嶽麓¶
<pb:KR4d0108_WYG_004-7a>¶
　　　寺韻送廣西行俾令同賦¶
昔聞湘西寺夢想投雙脚身境隔楚越攘臂無由攫此¶
日陪勝集當年意彌廓山環秀色逺地勝真興託赤日¶
朗泥金彤霞煥塗雘追隨得後乘登頓閑芒屩窮幽際¶
髙深歴險遵厓堮北斗近在手南溟消一酌天風韻球¶
琳世味羶醴酪躡屐想王謝登舟成李郭欣戚起參差¶
去住同紛錯常時惜聚散靈襟費恢拓契理在相忘言¶
志亦盍各無然結惆悵聊用聆談噱况當擁斧繡不類¶
<pb:KR4d0108_WYG_004-7b>¶
居榛壑金石雖欲流風雲正相薄蕣華夕則隕蠟味淡¶
可嚼照坐蘭玉明揮翰珠璣落青嶂繚雲構紅紗羅蠟¶
爝景勝語難工柔毫幾頻閣¶
　　　早發京口舟中¶
解維去北固挂席指西湘秋江迥以朗物色見毫芒篷¶
窓列逺岫天際挿連檣鷗鷺簇寒沙蒹葭肅初霜千里¶
伊此始扁舟前路長路長念行遲家逺情難忘囘首東¶
南引朝陽汎滄涼稽山不可見况復梓與桑日月無停¶
<pb:KR4d0108_WYG_004-8a>¶
晷星漢迭囘光人生天宇間安得戀故鄉徒勞非所願¶
薄言奉髙堂念昔楚與越相望若參商山川有分守出¶
入多譏防道泰共家國路夷闢闗梁勉從四方事及此¶
筋力强羇宦真飛蓬飄颻隨風翔逺近不自我東西竟¶
何常君子貴知命世路各有方¶
　　　巫山神女詩¶
巫娥美無度綽約姑射倫冰雪照肌骨被服丹霞裙蘭¶
膏皆臭腐天香有清芬手提瑶華枝乘鸞弄氤氲緬邈¶
<pb:KR4d0108_WYG_004-8b>¶
相光彩杳然喪塵紛楚王夢見之三歲情如醺伊人竟¶
何許宛在陽臺下宋生未見稱朝暮自雲雨¶
　　　襄陽道中望鹿門山¶
龎公昔避世全家入翠微空遣山下路不知今是非髙¶
風乆寂寥世路誰與歸山頭日欲落搔首重依依¶
　　　采石¶
夜暗梟狐響天明蛟蜃伏君子貴知幾乘時介多福中¶
原昔不競淮海波濤蹙髙視孫仲謀雄心冀前躅大明¶
<pb:KR4d0108_WYG_004-9a>¶
將昇騰氛祲先驅逐周師東南指淮澨歸亭毒遺燼倚¶
江流熒熒怯風燭真人方逺畧墜緒勞君續後至祇取¶
羞先迷庶能復時雨動民望逺猷走辰告密筭結浮梁¶
長驅踐平陸敵氣沮飛渡軍勢乘破竹鱗羽不及張巢¶
窟駭傾覆百年厓石稜鐫刻猶在目風濤杳不作水落¶
秋山足留與釣魚舟穿維宛相屬由來一帶水未勝長¶
城曲道梗叛或昜時清去還速何必鑿秦淮佳氣自消¶
縮¶
<pb:KR4d0108_WYG_004-9b>¶
　　　銅陵阻風¶
常言秋冬交泝江便風多我行已旬餘有風不生波直¶
道不敢徃曲港傷逶迤昨日始張帆騰凌越盤渦脩途¶
驛未歴寒日景已俄夜半轉巨橐驚濤擁蛟鼉天明更¶
雄厲尋尺不得過密雨喜初霽整衣起婆娑倚檣玩輕¶
鷗遵渚踏寒莎羨望東行舟飛帆峭嵯峨囘數挽引日¶
多少唯與阿行止風在天天為謂之何欲歎翻自笑聊¶
為阻風歌來日如未己且用資吟哦¶
