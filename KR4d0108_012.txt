# -*- mode: mandoku-view; -*-
#+TITLE: 雲溪居士集
#+DATE: 2015-08-24 23:54:42.539845
#+PROPERTY: ID KR4d0108
#+PROPERTY: BASEEDITION WYG    
#+PROPERTY: JUAN 卷十二
<pb:KR4d0108_WYG_012-1a>¶
欽定四庫全書¶
　雲溪居士集巻十二　　　　宋　華鎮　撰¶
　　今體詩(七言排律七首/)¶
　　　和通州李判官(并序/)¶
　　　　晉伯判官年契按行下邑垂示新詩粉飾過¶
　　　　稱固非單淺之所敢當仰服意厚難以虗辱¶
　　　　謹次來韻上謝¶
憶昔元豐第二春叨陪逸駕預官論頻煩州縣徒勞職¶
<pb:KR4d0108_WYG_012-1b>¶
未報君親㒺極恩居與莞蒲依海角出隨鴈鶩走江村¶
閑心祗合尋三徑倦翼寜堪憩九門羊棗幸占如養志¶
萊衣欣有喚翁孫他時未免煩陶鑄只就同年匄漆園¶
　　　送越帥程給事赴詔¶
清華仙殿圖書府(原注公職集/賢殿修撰)貴近東臺侍從郎寵被¶
買臣榮遇紱來臨安石宴遊鄉下車建設先條教暖席¶
施為盡紀綱鑑物浄明齊上水臨機鋒鋭踰干將威稜¶
直為摧姦宄徳惠隂知佑善良意匠經營真有趣軸機¶
<pb:KR4d0108_WYG_012-2a>¶
裁處動非常謹嚴庭訟情無失(原注公遷都㕔于府内/西樓下以舊所近外獄)¶
(情多/泄)檢察民輸弊已亡(原注公創和買夏税場於/府門左右以絶往日之弊)坐使¶
姦胥難用巧黙令雅俗盡知方淳和只有興廉遜肅治¶
應無敢㓂攘蓮幕終朝閒筆削圜扉經嵗絶桁楊精藍¶
振起都城美(原注公重建寳林/寺寺為城中勝槩)新館増延使者光(原注/公築)¶
(館以待往來使/者目為皇華館)翦拂散材充大匠吹&KR0821;寒谷變春陽(原/注)¶
(鎮自公薦送/即遂塵忝)三年治最騰歌頌千里聲和協雨暘(原注/時累)¶
(年風雨/時若)何但編氓稱五袴已令比屋有千箱(原注時年/榖屢登)¶
<pb:KR4d0108_WYG_012-2b>¶
風流自得篇章樂(原注公當世詩匠/在越尤多唱和)閒暇人驚日月長¶
彩舫有時羅綺繡朱轓到處擁絲簧尋窮萬壑幽深趣¶
踏徧千巖紫翠芳(原注公政成多暇雲/門蘭亭常得遊從)絶唱未饒元相¶
國(原注元㣲之在越與副使竇鞏賡/和號蘭亭絶唱公與僚屬實繼之)遺風獨揖賀知章¶
(原注賀公故宅頽/毁已久公命緝之)香山圖畫知嘗預(原注公與致政少/師致政少保二趙)¶
(公繪為/三老圖)魏闕心誠想未忘下國可能留近侍雄材自合¶
在巖廊祥光一夜生台座優詔平明出未央漢殿果深¶
思董賈越人那乆得龔黄丹書東下隨秋鴈畫鷁西征¶
<pb:KR4d0108_WYG_012-3a>¶
拂曉霜不獨飛章留去轍(原注時監司交/章乞公再任)况多扶老擁¶
歸艎已知子翼終難借猶擬曹侯且緩裝送目未能㸔¶
竹馬傾思惟只詠甘棠既當帝闕鹽梅望可戀呉門繡¶
畫堂(原注公姑蘇/方成新第)前席虗心方注想據鞍壯氣正康强¶
七城異績雖云逺(原注㑹稽經/總浙東七州)萬室蒼生佇有望蹇步¶
有心隨軌轍夢魂終夜倚門墻¶
　　　次韻酬桂陽石知監懐鄉見寄¶
南北周旋事屢更剖符纔喜慰蒼生米鹽無滯綱條密¶
<pb:KR4d0108_WYG_012-3b>¶
雀䑕難欺獄訟平樽俎有餘今北海篇章多暇古宣城¶
桃源善慶時難擬金谷風流世有名榮擁雙旌忘自得¶
永懐三徑念同情鄉閭分義千鈞重筆墨才華一座傾¶
官異㣲之慚未稱報殊平子愧非精折腰寂寞將何遣¶
稔聴龔黄布政聲¶
　　　湖南運使柯少卿壽¶
星杓旋指始回寅遲日烘天欲再旬安寢熊羆通吉夢¶
髙門弧矢見成人江山孕美寛為量奎壁騰芒秀入神¶
<pb:KR4d0108_WYG_012-4a>¶
學苑逺窮三篋富辭林榮占一枝春分麾閩越閒餘刃¶
賜筆中臺播逸塵棘寺入陪鵷列乆湘源來著繡衣新¶
笑談已集金糧最眄睞無遺玉石真不憚髙才親逺使¶
更將和氣裕斯民華資分合歸無已眉壽隂須付有仁¶
幕下晚生欣庇徳强歌精意指靈椿¶
　　　用石桂陽韻謝左判官陳司理見寄¶
曽挹清談僕屢更解頤聊足慰平生共觀雲物懐虞帝¶
為引漁翁問屈平一逐曉風分客路兩逢春雨暗山城¶
<pb:KR4d0108_WYG_012-4b>¶
寒林不見遷鶯語古壁多逢逐客名懐寄逺隨賢守句¶
愛忘深識故人情參軍筆力湘山峭幕府辭源峽水傾¶
刻燭賦詩曽有意臨池掃帚未能精强將西缶臨風擊¶
終遜玲瓏戛玉聲¶
　　　挽宗嶽張尊師¶
神仙去住本無家此日人間漫歎嗟華表舊傳歸白鶴¶
洞庭誰見袖青蛇道山兩拂談經麈滄海頻乘犯斗槎¶
雙玉佩沾天上露五銖衣識洞中霞林泉投老心猶壯¶
<pb:KR4d0108_WYG_012-5a>¶
京國歸來鬢未華短製從今牽薛荔雜耕依舊種胡麻¶
風生謝傅團團扇花隠堯夫小小車逸興逍遥舟不繫¶
新詩妙絶玉無瑕松邊對酒依盤石竹裏分泉洗落花¶
一自青冥餐沆瀣更誰黄犢侣麏麚丹初封鼎雲猶濕¶
棋未收秤日已斜每過竹軒深有恨獨憐溪閣静無譁¶
匣中不見龍三尺畫裏空餘雪兩髽回首方蓬歸路逺¶
五雲愁殺樹交加¶
　　　宫使蔡太師夀詩¶
<pb:KR4d0108_WYG_012-5b>¶
天貽真宰贊重熙何日來符命世期五夜燕遊元夕後¶
三陽交泰上春時維師事業前無吕先覺心靈世有伊¶
首斡化機熙帝載暫休祠館動民思和羮終付鹽梅手¶
仗節難稽柱石姿華屋早開丞相第衮衣新賦我公詩¶
緗桃滿院光風轉素李成蹊淑景遲鼎席具瞻何所願¶
祝公眉壽等蓮龜¶
