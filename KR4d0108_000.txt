# -*- mode: mandoku-view; -*-
#+TITLE: 雲溪居士集
#+DATE: 2015-08-24 23:54:42.317466
#+PROPERTY: ID KR4d0108
#+PROPERTY: BASEEDITION WYG    
#+PROPERTY: JUAN 提要
<pb:KR4d0108_WYG_000-1a>¶
欽定四庫全書　　　　　集部三¶
　提要¶
　　雲溪居士集　　　　　别集類二(宋/)¶
　　　　臣等謹案雲溪居士集宋華鎮撰鎮字安仁㑹¶
　　　　稽人元豐二年進士官至朝奉大夫知漳州軍¶
　　　　事鎮原集本一百巻又有揚子法言訓觧十巻¶
　　　　書説三巻㑹稽覽古詩一百三篇長短句一巻¶
　　　　㑹稽録一巻并附哀文一巻通一百十七巻紹興¶
<pb:KR4d0108_WYG_000-1b>¶
　　　　十三年其子初成裒集刋刻曾表進於朝又鎮上蔡¶
　　　　樞宻書自云有所作王制觧一編而初成所為¶
　　　　狀䟦則不載是書蓋當時已散佚矣其集諸¶
　　　　家書目皆不著録寳慶㑹稽續志但稱鎮好¶
　　　　學博古嘗作㑹稽覽古詩一百三篇不及其集¶
　　　　惟焦竑經籍志載雲溪居士集一百巻而其他¶
　　　　著作亦均未載近錢唐厲鶚編宋詩紀事僅從地¶
　　　　志之中抄得㑹稽覽古詩九首知自明以來是¶
<pb:KR4d0108_WYG_000-2a>¶
　　　　集無傳夲也兹於永樂大典中掇輯詮次釐為¶
　　　　三十巻雖未能頓還舊觀然原刻巻數已得¶
　　　　三之一矣樓炤序其集曰精深典贍遒麗逸¶
　　　　發又曰介然自重不輕以求人之知其名之¶
　　　　不昭也固宜然觀其學術大抵以王安石為¶
　　　　宗且與蔡京章惇軰贈答往來干祈甚至炤¶
　　　　之所云未必遽為公論特幸不為京軰所汲¶
　　　　引故尚未麗名姦黨身敗名裂耳至其所為¶
<pb:KR4d0108_WYG_000-2b>¶
　　　　詩文則才氣豐蔚詞條暢逹雖不足與歐曽¶
　　　　蘇黄比絜長短而在元豐元祐之際亦裒然¶
　　　　自成一家置其人品取其文章可矣乾隆四¶
　　　　十六年九月恭校上¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR4d0108_WYG_000-3a>¶
雲溪居士集原序¶
始余得故朝奉大夫華君鎮㑹稽覽古詩一百三篇知¶
其為好古博雅之士也疑其文采足以竦動時聴而名¶
不昭何哉紹興壬戌來為是邦君之子初成奉君文集¶
一百巻求余文冠其首曰多矣哉余既得盡觀其文又¶
益以知其人盖介然自重不輕以求人之知也其名不¶
昭固宜君之文精深典贍而詩遒麗逸發其它衆製爛¶
然皆有體則非涵養蓄藴之厚不能發之如此也元豐¶
<pb:KR4d0108_WYG_000-3b>¶
間孫覺豐稷在朝皆薦君堪博士不報卒老州縣其治¶
行泯沒不得顯白于世矣而文又不昭焉嗚呼有可惜¶
哉然初成能盡力以圖傳君之文於世亦足以不朽矣¶
君嘗自號雲溪居士用以名其集紹興癸亥八月晦日¶
資政殿學士左朝奉大夫知紹興軍府事兩浙東路安¶
撫使馬步軍都總管樓炤序(按宋史樓炤傳炤字仲暉/永康人登進士第紹興十)¶
(四年以資政殿學士知紹興府事過闕入見除簽書樞/密院事而炤序題云紹興癸亥知紹興軍府事云云鎮)¶
(子初成状跋云兹者樞密資政樓公來帥㑹稽末亦題/云紹興十三年癸亥是炤即於是年知紹興而旋復内)¶
<pb:KR4d0108_WYG_000-4a>¶
(擢史稱十四/年者誤也)¶
#+PROPERTY: JUAN 原表
<pb:KR4d0108_WYG_000-5a>¶
華初成進雲溪集原表¶
臣初成言伏覩明詔搜訪書籍者竊以藏在私家業久¶
虞於失墜迨兹盛世書方切於褒蒐十行爛雲漢之章¶
六丁謹雷電之勅束帛有賁輶軒載奔發孔壁所藏盡¶
禹穴之探殘編蠧簡片幅斷碑煌煌乎盤盂之銘矯矯¶
若鍾鼎之字下為稗説上極皇墳莫不稇載而來肩摩¶
自列羣言入奏不惟漢牘之三千秘府遂盈何止唐巻¶
之八萬曲盡古今之目大増文物之光宜臣激愞氣於¶
<pb:KR4d0108_WYG_000-5b>¶
衷腸永孝思於手澤顧惟家學難冒天聰臣初成誠惶¶
誠恐稽首頓首臣聞剖楹發書言徒遺於子壯在枕置¶
藁上繄待於時明事則殊塗誠終共貫巾箱舊矣巻軸¶
紛然鏁鑰一開湛凝塵而盡去纓冠再拜疑遺墨之未¶
乾懐慨移時想見平日或訓過庭間之授或侍執燭際¶
之成因欲傳家儻能垂世嵗深道逺懼将泯沒而無傳¶
風動雲興欣值作成之有道勉思自竭冒昧上陳恭惟¶
皇帝陛下湯聖日躋舜徳天合至仁曲被於動植大孝¶
<pb:KR4d0108_WYG_000-6a>¶
足通於神明慶明良千載之逢鞏祖宗萬世之業政刑¶
振起號令興行卧皷櫜弓固已掃除於氛翳横經講藝¶
又将黼藻於太平衣冠之屬羣趨弦誦之聲四合如先¶
臣鎮生於逺俗起自諸生係志斯文當哲皇徽考朝嘗¶
有述矣召試博士如孫覺豐稷輩更推挽之既艱逺業¶
之圖尤重空言之託丘山仰止曽毫末以無遺曰月行¶
焉茍容光而必照臣是用載在方冊悉上送官雖未能¶
裨丁部之多庶幾塵乙夜之覽野人屬意獻徒効於美¶
<pb:KR4d0108_WYG_000-6b>¶
芹先臣有知忠尚期於結草今有先臣雲溪集凡一百¶
巻揚子法言訓解一十巻書説三巻㑹稽覽古詩一百¶
三篇并目錄二十五冊謹繕寫隨表上進干冒天威臣¶
無任瞻天望聖戰慄屏營之至謹奉表以聞臣初成誠¶
惶誠恐稽首頓首謹言紹興十四年六月日右朝散郎¶
監行在榷貨務都茶場賜緋魚袋臣華初成上表¶
#+PROPERTY: JUAN 目録
<pb:KR4d0108_WYG_000-7a>¶
欽定四庫全書¶
　雲溪居士集目録¶
　　巻一¶
　　　賦一首¶
　　巻二¶
　　　古體詩二十五首¶
　　巻三¶
　　　古體詩三十首¶
<pb:KR4d0108_WYG_000-7b>¶
　　巻四¶
　　　古體詩二十七首¶
　　巻五¶
　　　古體詩十四首¶
　　巻六¶
　　　古體詩十四首¶
　　巻七¶
　　　今體詩五十二首¶
<pb:KR4d0108_WYG_000-8a>¶
　　巻八¶
　　　今體詩四十五首¶
　　巻九¶
　　　今體詩三十九首¶
　　巻十¶
　　　今體詩三十四首¶
　　巻十一¶
　　　今體詩十二首¶
<pb:KR4d0108_WYG_000-8b>¶
　　巻十二¶
　　　今體詩七首¶
　　巻十三¶
　　　今體詩七十四首¶
　　巻十四¶
　　　論七首¶
　　巻十五¶
　　　論五首¶
<pb:KR4d0108_WYG_000-9a>¶
　　巻十六¶
　　　論六首¶
　　巻十七¶
　　　論八首¶
　　巻十八¶
　　　論七首¶
　　巻十九¶
　　　論四首¶
<pb:KR4d0108_WYG_000-9b>¶
　　巻二十¶
　　　論十一首¶
　　巻二十一¶
　　　書十七首¶
　　巻二十二¶
　　　書十五首¶
　　巻二十三¶
　　　書十九首¶
<pb:KR4d0108_WYG_000-10a>¶
　　巻二十四¶
　　　書十四首¶
　　巻二十五¶
　　　啟三十六首¶
　　巻二十六¶
　　　啟六首¶
　　　劄子三首¶
　　巻二十七¶
<pb:KR4d0108_WYG_000-10b>¶
　　　表九首¶
　　　䇿問六首¶
　　巻二十八¶
　　　記七首¶
　　巻二十九¶
　　　銘一首¶
　　　序二首¶
　　　引一首¶
<pb:KR4d0108_WYG_000-11a>¶
　　　題後一首¶
　　　説三首¶
　　　傳一首¶
　　　墓志一首¶
　　巻三十¶
　　　祭文十五首¶
